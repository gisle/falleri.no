---
title: Etappe 5
date: 2007-05-19 11:02:18
---

<strong>Den tøffeste delen av turen er tilbakelagt. Fra nå går det mot varmere og late dager i Jotunheimen.</strong>

<strong>Tyinkrysset – Lalm 4/7 – 10/7</strong>
Lengde: 114 km + 10 %        =  125 km/22 =    6+1 dager

Fare for vinter i <a href="http://www.visitjotunheimen.com/">Jotunheimens</a> fjell er definitivt tilbakelagt. Fra nå av ser jeg for meg varme og late dager. At været kan veksle er en selvfølge, men det er en del av sjarmen. Fortsatt følger jeg DNTs løypenett. Dog vil stadig flere kvelder og netter bli ved og i teltet. Følgende DNT hytter regner jeg med å passere:  Fondsbu, Gjendebu, Memurubu Turisthytte, Gjendesheim og Hindseter. Memurubu og Hindseter er private de øvrige drives av <a href="http://www.dntoslo.no/">DNT Oslo og Omegn.</a>

<strong>Depot</strong>
Proviant og utstyr for etappen sendes etter avtale til Filefjell Resort/Tyinkrysset fjellstove, 2985 Tyinkrysset, tlf. 613 67 800.

<strong>Kart for etappen</strong>
1517 II        Øye
1517 I          Tyin
1617 IV    Gjende
1618 III    Glittertinden
1618 II         Sjodalen
1718 IV    Otta

<strong>Valgte ruter</strong>
<a href="http://www.turistforeningen.no/index.php?fo_id=1991"> ”Til fots i Norge”</a> utgitt av Den Norske Turistforening er grunnlaget for denne etappen.
<ol>
	<li> Fra <a href="http://www.visitfilefjell.no/sommer/spise.htm">Tyinkrysset</a> går turen til Fondsbu 1065 moh. 24 km og en god dagsmasj på riksvei 252.</li>
	<li> Fondsbu til Gjendebu 990 moh. 15 km og 5 timer, en fin dagsmasj i rimelig lettgått terreng. Rute nr. 16/12.</li>
	<li> Gjendebu til Gjendesheim 994 moh. 22 km og og en skikkelig lang dagsmars. Fram til Memurubu mye tøft terreng, men deretter en god gammel stølsvei. Rute nr. 16/6 og 16/1.</li>
	<li> Gjendesheim til Hindseter 880 moh. 23 km og en dagsmasj. Fra Gjendesheim tar jeg veien forbi Bessvatnet og ned til Russvasbuene og deretter til riksvei 51 for å gå denne til Hindseter. Det blir sannsynligvis telting underveis.</li>
	<li> Fra Hindseter blir det vei og Sjodalen ned til Randsverk hvor jeg går riksvei 257 til Leirdalen. Herfra går det over fjellet til jeg kommer inn på vei igjen ved Rinddalen og går ned til <a href="http://www.lalm.no/">Lalm</a> 400 moh. rett sør for Vågå.  Detter er en lang etappe på hele 40-42 km og krever 2-3 dager. Overnatting vil bli i telt og muligens en seterbu inne på fjellet. En god del av turen går på veier.</li>
</ol>
