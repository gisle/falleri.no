---
title: Etappe 6
date: 2007-05-19 11:03:15
---

<strong>Rondane og Alvdal Vestfjell står for tur. Full sommer og min firbente venn kommer til å få bryne seg</strong>

<strong>Lalm – Folldal            11/7 – 14-15/7</strong>
Lengde: 63,5 km + 10 %        =  70 km/22 =    4+1 dager

Fra <a href="http://www.lalm.no/">Lalm</a> går det bratt opp fjellet før det flater ut til nedstigningen til <a href="http://www.jorundgard.no/">Sel</a>. Deretter nye stigninger oppover og inn mot Høvringen og <a href="http://www.dirnat.no/rondane/">Rondane Nasjonalpark</a>. En tøff etappe med mye opp og ned i forhåpentligvis god sommervarme. Fra Høvringen er det nå mer eller mindre slette fjellet fram til Folldal.

<strong>Depot</strong>
Proviant og utstyr for etappen sendes etter avtale til: Lalm Post i butikk, Coop Marked Lalm, 2682 Lalm

<strong>Kart for etappen</strong>
1718 IV    Otta
1519 III    Hjerkinn
1519 II            Folldal

<strong>Valgte ruter</strong>
Den første delen av etappen går i et ”hvit område”.  Fra Høvringen til Folldal kommer nok en gang <a href="http://www.turistforeningen.no/index.php?fo_id=1991">”Til fots i Norge”</a> utgitt av Den Norske Turistforening til sin rett. Turistforeningshyttene her er eid av <a href="http://www.dntoslo.no/">DNT Oslo og Omegn.</a>
<ol>
	<li> Fra Lalm til Høvringen er det rundt 20-22 km. Både på grunn av terrenget og sommervarmen regner jeg med en overnatting underveis. Fra Lalm på 360 moh.  går det opp til vel 800 moh. for så å falle til 300 moh. ved Sel. Deretter er det oppover igjen til Høvringen på 940 moh.</li>
	<li> Høvringen til Grimsdalshytta 1000 moh. En skikkelig daggsmars på rundt 28 km og 8 t etter TFIN. Jeg tar ruta over Sletthøe på 1576 moh. og regner med at de 8 timene kan bli noe knepet.</li>
	<li><a href="http://www.sletner.nu/dovre/grimsdalen.htm"> Grimsdalshytta</a> til Folldal 720 moh. 23 km og en fin dagsetappe og mulig både med vei og sti. Jeg går stien til Tverrlisætre og deretter om Mesætre og forbi Grimsdalsgruva for lenger ned i lia å følge veien til <a href="http://www.folldalturlag.no/">Folldal.</a></li>
</ol>
