---
title: Etappe 12
date: 2008-06-01 11:15:40
---

<strong>Nå er jeg på hjemlige og kjente trakter. Kun på den siste delen fram til Sulitjelma går jeg igjen i ukjent terreng.</strong>

<strong>Umbukta – Sulitjelma        19/7 – 29/7</strong>
Lengde: 170 km + 13 %        =  192 km/21 = 9+2

Jeg er inne i kjente områder med mange gode fiskevann og elver. Både her og videre nordover er det gode muligheter for ekstra kosttilskudd av ørret og annen ferskvannsfisk.

<strong>Depot </strong>
Depot med proviant og utstyr for etappen henter jeg selv hjemme i Mo i Rana.

<strong>Kart for etappen</strong>
2027 III    Storakersvatnet
2127 IV    Virvatnet
2128 III    Lønsdal
2128 IV    Junkerdal
2128 I        Balvatnet
2129 II        Sulitjelma

<strong>Valgte ruter</strong>
Etappen Umbukta - Sulitjelma er beregnet til å ta 9+2 dager. For det meste legger jeg dagsetappene hytte til hytte, lokale turistforeningshytter. Uavhengig av dette lar jeg været bestemme om det i stedet blir telting.
NB!  Navn framhevet med brunt linker til aktuelle nettsider for etappen.

19/7
Fra Umbukta 530 moh. til <a href="http://www.turistforeningen.no/rana/index.php">Sauvasshytta</a> 993 moh. 13 km og en lett dagsetappe, men jeg starter først noe utpå dagen. Jeg følger den merkede DNT-ruta, runder Litltoppen og går Austerskardet opp til Vestre Sauvatnet. Herfra er det bare noen få kilometer nesten rett sydover til Sauvasshytta ved austervatnet.
20/7
Fra Sauvasshytta til Kvitsteidalstunet 600 moh. 17 km. Også dette en enkel og grei etappe. Går den merkede ruta ned Ivakskardet og nordom Melkfjellet og Nordumfjellet, ned Litlumlia og fram til hytta Kvitsteidalstunet.
21/7
Kvitsteidalstunet til Virvasshytta 650 moh. 24 km. Jeg deler mest sannsynlig distansen i to fot telting og fisking i Kvepsendalstjønna. Det er rundt 11 km opp til nordenden tjønna. Turen går i lettgått lende rett nordnordøst. Dagen etter, forhåpentligvis etter et godt fiskemåltid, går turen videre forbi Gåstjørna, krysser Stabbursbekken, opp forbi Vardfjellet og ned til Virvasshytta.
23/7
Virvasshytta til Sølvbekken ca. 800 moh. 19 km.  Denne dagen regner jeg med telting en eller annen plass i nærheten av Sølvbekken. Akkurat hvor får terrenget bestemme. Fra Virvasshytta følger jeg merket sti opp og forbi Corraskoia og krysser Daumannselva. Opp øst om Corras rett nord til Andfljelltjønna. Krysser den tørrlagte Gubbeltåga of Sør-Randalen en par kilometer lengre opp mot Sølvbekken.
24/7
Sølvbekken til Stødi 700 moh 19 km. Fra Sølvbekken legges ruta øst om Nasafjellet og forbi de gamle sølvgruvene. Akkurat her er jeg så vidt inne i Sverige for deretter å gå over Stokkafjellet på norsk side. Nedover fjellsida i et slakt, men småkupert terreng forbi vestenden av Svangstjørna og til Stødi. Her telter jeg for natten.

Planen endres og jeg går samme kvelden, 24/7 fram til Lønnsdal. <a href="http://falleri.no/ruta/etappe-13b">Se etappe 13a.</a>

25/7
Stødi til Vestre Viskisvatn 502 moh. 26 km. Jeg følger og går E6 hele veien fram til Lønsstua. Der forlater jeg E6 og går østover til Viskisvatnet for telting.
26/7
Vestre Viskisvatn til Argaladhytta 575 moh. 23 km. Følger den merkede DNT-stien videre NØ ned til <a href="http://www.dirnat.no/junkerdal">Junkerdalen</a> og Junkerdal Turistsenter. Her krysser jeg Junkerdalselva og går den gamle stien/ferdselsveien opp Skaitidalen til Skaiti og Trygvebu. Herfra mer eller mindre rett nordover til Argaladhytta.
28/7
Argaladhytta til Fuglevatn 600 moh.  23 km.  DNT-merket sti. Jeg følger stien på østbredden av Skiejdejåhkå fram til Balvatnet. Går vestbredden av vannet fram til Fuglevatn og telter.
29/7
Fuglevatn til <a href="http://www.salten.com/sulitjelma/index.no.html">Sulitjelma</a> 130 moh. 28 km. Trasker resten av vannet rundt til Coarvihytta. Derfra går jeg vanlig helt fram til Sulitjelma. Her vil jeg ta en hviledag før jeg legger innover mot Padjelanta nasjonalpark og Sverige.
