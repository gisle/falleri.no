---
title: Velkommen
date: 2007-05-15 12:35:45
---

Nå er tiden der, 4. juni realiseres min 70-årsgave, ”Norge på langs”. Alle inviteres til å følge meg på nettet. Daglige oppdateringer av ruten på <a href="/kart">Google Map</a> vil til enhver tid å vise hvor jeg er.

Denne ekspedisjonen er blott til lyst og glede og ingen rekorder skal settes. Sammen med min Golden retriever Najax tar jeg tiden til hjelp. En vakker plass, et godt fiskevann, et trivelig selskap; slikt blir det mer en gjerne en ekstra overnatting og en god stund av. Planlagt rute finner du på hjemmesiden og det blir jevnlige oppdateringer med bilder og tekst. Intensjonen er en god reportasje til inspirasjon for andre. Besøk meg på hjemmesiden og <a href="/gjestebok/">si din mening</a>?
<p style="text-align: center" align="right">&nbsp;</p>
<p style="text-align: center"><img src="http://farm1.static.flickr.com/201/507939398_1e04a3d22b.jpg" title="Gunnar og Najax" alt="Gunnar og Najax" height="281" width="450" /></p>

<h4>Litt om meg selv</h4>
Jeg, Gunnar Aas er født i Harstad 22. februar 1937. Siden 1963 har jeg bodd og arbeidet i Mo i Rana. Jeg er nå pensjonist og aktivt medlem av Rana Turistforening. Med en god helse og i full forståelse med min kone Sara går en drøm i oppfyllelse, ”Norge på langs”. To av mine sønner vil sammen med min venn Fred Moerman oppdatere og holde hjemmesiden ajour. I månedsskiftet august/september regner jeg med å komme til Umbukta like ved Mo i Rana. Først i juli 2008 starter jeg på siste del at turen til Nordkapp.
