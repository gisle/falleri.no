---
title: Etappe 14
date: 2008-06-04 15:18:10
---

<strong>Noen få mil igjen og jeg er tilbake i Norge. Det blir indre Troms på vei mot Kilpisjävre og Finland.</strong>

<strong>Abisko – Kilpisjävre 11/8 – 21-23/8</strong>
Lengde: 207 km + 15 %        =  238 km/24 = 10+1+2

Fjellet i det nordlige Sverige har vært en ny opplevelse for meg. Det samme vil det være med turen inn i indre Troms og videre til Treriksrøysa og Finland med Kilpisjävre.

<strong>Depot </strong>
Depot med proviant og utstyr for etappen sendes etter avtale:  Abisko Lapporten, 98107 Abisko, Sverige, Tlf. +46 (0)202 32 221. Åpent: Mandag-fredag 1000-1900, lørdag 1000-1800, søndag 1100-1700.

<strong>Kart for etappen</strong>
BD 6        (Abisko-Kebnekaise-Narvik (svenskt kart))
1532 III    Salvasskardet
1532 II        Altevatnet
1632 IV    Julosvarri (mangler)
1632 IV    Rostadalen
1633 III    Signaldalen
1633  II        Helligskogen
<strong>
Valgte ruter</strong>
Etappen Abisko– Kilpisjävre er i utgangspunktet beregnet til å ta 10+1+2 dager. Jeg tar derimot proviant med for 1 ekstra hvile- og rekreasjonsdager. Etappen byr på så mange muligheter i et nydelig landskap med vann og fiske. kan ikke tenke meg at det bare er å haste forbi.
NB!  Navn framhevet med brunt linker til aktuelle nettsider for etappen.

11/8
Abisko 360 moh. til Lappjordhytta 544 moh. 26 km . Denne deletappen går for det meste på vei og delvis sti langsetter Torneträsk og fram til <a href="http://www.vinterfestuka.no/vu95/svbjgrav.htm">Tornehamns kyrkogård.</a> Denne skal være vært en stopp og jeg tar derfor  pause her. De siste 12 kilometerne fram til Lappjordhytta  går i lettkupert skogsmark.
12/8
<a href="http://www.turistforeningen.no/cabin.php?ca_id=76&amp;x=16&amp;y=24&amp;v=3&amp;fo_id=6292">Lappjordhytta</a> til Altevasshytta 540 moh. 30 km. Nå er jeg inne på <a href="http://www.turistforeningen.no/troms/index.php">Troms Turlags</a> merkede ruter. Kanskje er det litt vel langt fram til Altevasshytta og det er mulig jeg telter ved utløpet av Salvassjohka. Hit er det rundt 24 km. Neste dag blir i såfall til Gaskashytta i stedet for Vuomahytta.
13/8
Ved utløpet av Salvassjohka til Gaskashytta 530 moh. 16 km. En kort og behagelig etappe i rimelig slagt terreng. Hytta ligger ved Gaskkasjohka eller Fiskløyselva. Elva kommer fra fine vann lenger inne i fjellet. Uten tvil må det være mulig å dra seg noen pinner her og jeg tar muligens en ekstra hviledagen inne ved elva morgen. Får se.
14/8
Gaskashytta til Vuomahytta 730 moh 19 km. 4 km før Vuomahytta kommer jeg inn i <a href="http://www.dirnat.no/content.ap?thisId=3015">Øvre Dividal Nasjonalpark.</a> Et eldorado for "attåtnæring" med bær og fisk. Jeg tar kvelden enten på hytta, men går helst videre til Anjavassdalen og telter ved Anjalohka, nord om Blåfjellet.
15/8
Vuomahytta til Dividalshytta 580 moh. 19 km.  Siktemålet for denne dagen er Dividalshytta, men jeg har lyst til å nå fram til Skaktarjohka og prøve fiskelykka i elva der. Dit er det ytterligere 8 km og det blir i tilfelle sein kveld, men med klar himmel vil natten er ennå rimelig lys. I tillegg blir neste dags etappe noe kortere.
16/8
Dividalshytta til Dærtahytta 745 moh. 26 km. Jo mer jeg ser på kartet og planlegger disse dagen, dess mer kribler det i kroppen for å komme dit. Alt ser så lovende ut at det spørs om ikke de planlagte 10 dagene på etappe 14 må utvides med ennå en par dager.
18/8
Dærtahytta til Rostahytta 465 moh.  17 km.  Noen få kilometer igjen og jeg går ut av nasjonalparken. Videre nordover går jeg både høyt oppe i fjellet og har, ikke minst, foran meg øvre delen av Rostadalen med alle dens herligheter.
19/8
Rostahytta til Gappohytta 706 moh. 22 km. Fra Rostahytta og innover Isdalen skal jeg opp vel 500 høydemeter. Stigningen skjer for det meste jevnt over en strekning på ca. 8 km.  På det siste stykket krysser jeg så vidt gjennom Sverige og går grensen fram til Gappohytta.
20/8
Gappohytta til Goldahytta 527 moh. 13 km. Liten høydeforskjell, men småkuppert terreng fram til Goldahytta. Jeg lar det bli en kort dag og overnatter her. Tar mye sannsynlig en kveldstur bortom <a href="http://www.karesuando.se/kdo/treriksroset.htm">Treriksrøysa</a> samme kvelden. (Fant dessverre ingen god link til en norsk side om Treriksrøysa.)
21/8
Goldahytta til Kilpisjävre Hotell 490 moh. 25 km.  Denne dagen tar jeg siste strekket til hotellet ved Kilpisjärvi med overnatting og en bedre middag. Turen går opp under fjellet Iso-Malla i Finland, gjennom passet Kihtsekordsi og ned til nordenden av Kilpisjävri. Herfra går jeg E8 fram til mitt nattelosji.
Jeg kommer mest sannsynlig til bli en par dager ekstra inne i fjellene på den etappen. Kommer trolig først til Kilpisjärvi den 23. august. I så fall tar jeg to overnattinger og min søndagshvil på hotellet.
