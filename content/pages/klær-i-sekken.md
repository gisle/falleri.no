---
title: Klær i sekken
date: 2008-06-14 15:10:36
---

Noen små endringer er gjort siden i fjor.
Vektmessig fører endringen til ca. 100 g mindre å bære.

1 stk Klättermusen Liv dunjakke - 340 g
2 ” Janus underskjorter i ull - 540 g
1 ” Devolds ulltruse/shorts - 75 g
1 ” Devolds lange underbukser i ull - 180 g
1 ” Janus balaclava i 50 % ull - 70 g
1 ” Janus tynn ullhals - 50 g
2 par Falke TK4 sokker - 190 g
2 " Ulvang tynne ullsokker - 80 g
1 ” vanter i ull - 100 g
1 ” Bergans vindvotter i Dermizax - 80 g
1 ” Bergans gamasjer i Dermizax - 330 g
2 stk spennremmer, 50 cm - 40 g
<strong> Samlet vekt: 2,075 kg</strong>

<strong>Vurdering</strong>
Klättermusen Liv dunjakke erstatter tynn ullgenser. Denne dunjakken er lettere enn genseren. Er fylt med 100% dun av beste kvalitet, fillpower 800+, og er vindtett. Det rette plagget på kjølige kvelder i fjellet.
Janus underskjorter i ull er av superb kvalitet. De brukes i all slags vær, til alle døgnets tider og vaskes annen hver dag med Sunlight såpe i nærmeste bekk.
Devolds ulltruse/shorts. Jeg finner ingen bedre. Truser i bomull er bannlyst på en tur som denne.
Devolds lange underbukser i ull. Denne erstatter samme fra Janus. Jeg syntes rett å slett den lange fra Janus ga for dårlig isolasjon i forhold Devolds produkt.
Janus balaclava og Janus tynn ullhals var ikke i bruk forrige år, men må ha sin faste plass i sekken.
Falke TK4 sokker har jeg funnet i et større nummer enn for mine opprinnelige Bridgedale Summit sokker. Størrelsen er den eneste årsaken til mitt bytte av sokker. Kvalitetsmessig vil jeg tro det er hipp som happ.
Bergans gamasjer i Dermizax. For sikkerhets skyld krysses alle strie elver med fjellskoene på. Gamsjene når til knærne og de to spennremmene spennes hårdt om ankelen. Kommer nesten alltid tørrskodd over.
