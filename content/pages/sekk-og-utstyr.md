---
title: Sekk og utstyr
date: 2008-06-14 14:50:02
---

Også for utstyret har jeg endret litt fra i fjor, men i det alt vesentlige fungerte det jeg hadde lagt opp til tilfredsstillende.

1 stk Klättermusen Mjölner ryggsekk (60 l) - 2500 g
2 ” 7 liters sidelommer til sekken - 250 g
1 ” 60 liters innerpose til sekken - 200 g
1 " vannflaske m/slange - 140 g - Fylles med vel 1 liter vann
1 stk <a href="http://www.hilleberg.se/EUROPE.HTM">Hilleberg Nallo 2 GT telt</a> - 2640 g
1 " lett presenning til bunn i fortelt - 250 g - Brukes også som regnkep
1 ” skum liggeunderlag - 450 g
1 ” Ajungilac Taiga dun sovepose - 1060 g
1 ” Petzl Tikka plus hodelykt - 80 g
3 " 13 l lette pakkposer, Sea to Summit - 140 g
1 ” Fiskars kniv, liten for alle behov - 70 g
1 ” skje, kniv og gaffel og - 40 g
1 ” liten tresleiv - 15 g
2 ” brettbare plast kokser - 60 g
2 " kjeler 1,0 + 1,5 l, smale og høye - 380 g
1 ” Primus multibrenner m/tilbehør og bensin - 1170 g
1 ” ekstra brennstoffbh. m/bensin - 890 g - Muligens på de lengste etappene
1 ” Suunto speilkompass - 80 g
1 ” Garmin GPS - 170 g - Brukes alt vesentlig til posisjonsbestemmelse
1 sett kart for den aktuelle etappe - 280 g - Etappen med flest kart, 7 stk
Fystikker vanntett emballert
Tørr never, vanntett emballert - Fornyes underveis
1 stk Nokia N80 IP mobil m/USB-kabel - 180 g
1 ” Nokia tråløst tastatur SU-8W - 220 g
1 ” Olympus U 790 SW kamera - 150 g
Ekstra batterier og lader Både til Garmin og Nokia - 60 g
1 ” Kinetic 4-delt kasteslukstang, (4-15 g sluker) - 150 g
1 ” Silstar haspelsnelle med ny nylon - 310 g
Diverse sluker, ankler, snuere etc.
1 pk ballonger, 20 stk - Brukes sammen med stang til fiske

<strong> Samlet vekt: 11,2 kg avrundet - </strong>Vann og ekstra bensinbh. er ikke med i summen

<strong>Vurdering</strong>
Klättermusen Mjölner ryggsekk på 60 l lå helt på grensen til å være stor nok. Klättermusens løsning med rullelukking i topp og nerdel gjør sitt til at volumet kan utnyttes maksimalt. Bæresystemet er lett å regulere under gange for å variere belastningen mellom skuldre og hofter. I år skifter jeg over til Klättermusens nye modell og øker til en 75 liters modell. Denne får jeg først etter Umbukta.
Komperdell teleskop vandrestaver. Vandrestavene avlaster både ben og rygg og det er vesentlig lettere å ta seg fram, ikke minst i stigninger. Ved kryssing av strie elver er stavene uunnværlige. Teleskoplåsingen fungerte problemfritt.
Atlas Elektra 1025 truger. Det tar noe tid å spenne på og av seg trugene tros en god patent. I praksis fører dette til at trugene brukes på noe lengere snødekte strekk. Atlas Elektras truger er lette å gode å gå med, nesten som å gå på bar mark.
<a href="http://www.hilleberg.se/EUROPE.HTM"> Hilleberg Nallo 2 GT</a> tunneltelt. Dette teltet er suverent. Lett etter størrelsen, meget god ventilering og med flere vel gjennomtenkte detaljer. Jeg kunne valgt en mindre og lettere modell, men et rimelig stort fortelt er godt å ha i dårlig vær. Både for koking og en tørr oppbevaring av sekk og utstyr.
Nokia N80 IP mobil, Nokia tråløst tastatur SU-8W og Olympus U 790 SW kamera. Med dette utstyret oppdaterer jeg min hjemmeside. Tekst og koordinater sendes som tekst til min sønn Gisle i Bergen. Bilder likeså fra kameraet, men fra bredbånd der jeg måtte få tilgang underveis. Utstyret fungerer, men både mobil og tastatur må behandles nemsomt og embaleres vanntett. Kameraet derimot er robust og tåler vann inntil 3 meters dyp og fall fra 1,5 meters høyde.
