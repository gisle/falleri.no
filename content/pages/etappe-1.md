---
title: Etappe 1
date: 2007-05-18 18:43:32
---

<strong>Første etappe blir den store utfordringen, ikke minst for hunden Najax med mye vei og asfalt.</strong>

<strong>Lindesnes – Ljosland 4/6 – 8/6</strong>
Lengde: 121 km + 5 %            =  128 km/22=    5+1 søndag

Etappen fra <a href="http://www.lindesnesfyr.no/">Lindesnes fyr</a> og fram til <a href="http://www.ljoslandinfo.no/Hoved/index.aspx">Ljosland</a> i Åseral kommune går for det meste på riks- og fylkesveier. Denne etappen med nærmere 13 mil på asfalt ser jeg som den store utfordringen, både for egne føtter og ikke minst labbene til min hund Najax. Jeg har prøvd ut flere typer sko og har stoppet med et par av merket MBT, høy modell fra <a href="http://www.mbt-info.com/">Swiss Massai</a>. Disse skoene tar imot og absorberer støtene fra asfalten på en bedre måte enn noen andre jeg har prøvd. Det blir spennende å se om de svarer til forventningene. Proviantering gjøres underveis og nettene tilbringes i telt. Nallo 2 GT fra <a href="http://www.hilleberg.se/EUROPE.HTM">Hilleberg</a> blir perfekt både for trivsel og komfort. Orienteringen er enkel og det holder med veikart for Sør-Norge Vest, målestokk 1:400 000. Ruta blir slik:
<ul>
	<li>Rv 460  Fra Lindesnes forbi Vigeland og Konsmo til Håland, 81 km</li>
	<li>Rv   42  fra Håland til Svindal, 5 km</li>
	<li>Rv 455 fra Svindal til Åseral, 19 km</li>
	<li>Fv 352  fra Åseral fram til Ljosland, 23 km</li>
</ul>
Depot for neste etappe avtales og sendes til <a href="http://www.fjellstova.com">Ljosland Fjellstove</a> Tlf. 382 85 700.

<strong>Note</strong>: NPLeren Ragnar Fjell opplyser på sin <a href="http://www.breogfjellsport.no/npl/">hjemmeside</a>, om butikker på følgende steder langs ruten: Spangereid, Vigeland, Konsmo, Dyremo og Kyrkjebygdi. Det er derfor ikke nødvendig med mye proviant i sekken.
