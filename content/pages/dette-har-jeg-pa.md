---
title: Dette har jeg på
date: 2008-06-14 16:02:04
---

Jeg har gjort svært små endringer i påkledningen fra i fjor til i år.
Tynn ullhue ble tidlig i fjor byttet ut med en caps. Ulvangs tynne ullsokker erstatter tynne ullsokker kjøpt hos Dressmann.

Caps - En god skjerm beskytter nakken mot sola fra syd
Montana vindtett lett anojakke
Klättermusen Mithril bukse
Janus underskjorte i ull
Devolds ulltruse/shorts
Medima thermo knevarmere
Ullvang tynne ullsokker
Falke TK4 sokker
Jörnkängan fjellsko
Krokbelte m/line for hunden
Seal Line vanntett kartmappe
Komperdell teleskop vandrestaver

MBT lærstøvler for asfalt/vei - Disse skoene brukes bare på vei. Sendes til og fra depoter underveis

<strong>Vurdering</strong>
Den daglige påkledningen som du ser her virket perfekt. Det eneste var de tynne sokkene fra Dressmann. Disse krympet rett og slett for mye og er byttet med tynne sokker fra Ulvang.
I regn er påkledningen med Janus ullunderskjorte, Montane ultralett anojakke og Klättermusen Mithril bukse perfekt. Jeg går uten regntøy. Er varm så lenge jeg er i bevegelse og alle plaggene tørker på kroppen i løpet av 1/2 time når regnet slutter. Ja bortsett fra ullskjorta som selvsagt er full av svette.
Medima thermo knevarmere er nok noe som alderen krever. De gir meg den nødvendige ekstra støtte knærne trenger.
Bridgedale Summit sokkene er gode og varme. Jeg ble overhode ikke klam på beina og sokkene var like hele da jeg sluttet for året. Det eneste jeg har å innvende er at den største størrelsen levert i Norge er nr. 44-47. For meg med store føtter er den litt i minste laget. 48+ burde vært tilgjengelig.
Jörnkängan er en fjellsko som passer mine føtter perfekt. Ingen Gortexmembran, cellgummi i den nedre delen, resten i topp kvalitet lær. Selv i trøndermyrene og med store mengder med regn ble jeg overhode ikke vår på beina. Vel og merke gikk jeg også med gamasjene på. Heller ikke et eneste gnagsår på hele turen.
Den siste posten på lista <a href="http://www.swissmasai.no/">MBT-skoene</a> er rett å slett uunnværlige på strekkene med vei og asfalt. MBT-skoene fanger opp støt og gir en fantastisk myk gange på vei. Med tung sekk på vei over flere mil hadde jeg absolutt ingen problemer med beina. Derimot, i terrenget passer disse skoene overhode ikke. De er forholdsvis tunge og derfor sender jeg, så langt det går, skoene mellom de depotene der jeg må ut på vei.
