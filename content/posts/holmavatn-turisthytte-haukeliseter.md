---
title: Holmavatn turisthytte - Haukeliseter
date: 2007-06-29 17:56:42
---

Kontrastene er store, i går tåke, vind og surt, i dag strålende sol, skyfritt og varmt. Turen fram mot Haukeliseter går i lettgått terreng fram mot Turistskaret. Her må trugene på og med mange bratte snefonner får jeg konstatert at det går å gå fiskebein med truger. Stemple går i hvert fall ikke. Det er storslått og vakkert i sol med fantastiske formasjoner på fonnene i dette området. Trugene har jeg på til forbi Fjellvåknuten.

Tid for lunch i en solvarm skråning dekket med varm og tørr lyng. Jeg kan se <a href="http://www.haukeliseter.no/">Haukeliseter</a> i det fjerne, et <a href="http://en.wikipedia.org/wiki/Soria_Moria_Castle">Soria Moria</a>. Der venter en  halv pils, en 10-pakning Malboro, en dusj, klesvask, en bedre middag, hvite lakene og en god seng. Sivilisasjonen har også sine fordeler.
