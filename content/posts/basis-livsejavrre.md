---
title: Basis - Livsejavrre
date: 2008-08-06 16:15:02
---

Endelig ute i naturen igjen. Først anleggsveien fram til sørenden av Stillelva og deretter lia opp mot Livsejavrre. Det går for det meste slakt opp på brukbar sti, delvis merket. Sør om Livsejavrre går jeg i gammelt brelandskap. Nede ved vatnet med en reguleringshøyde på 60m ser det lite innbydende ut. Teltet blir derfor slått opp i høyden en liten kilometer fra vatnet. Da Livsejavrre heller ikke innbyr til fiske blir det egen proviant for kvelden.
