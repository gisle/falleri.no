---
title: Gaskashytta – Vuomahytta
date: 2008-08-23 17:27:50
---

<meta http-equiv="CONTENT-TYPE" content="text/html; charset=utf-8" /> 	<title></title> 	<meta name="GENERATOR" content="OpenOffice.org 2.4  (Unix)" />

<style type="text/css"> 	<!-- 		@page { size: 21cm 29.7cm; margin: 2cm } 		P { margin-bottom: 0.21cm } 	--> 	</style>
<p style="margin-bottom: 0cm"> Ikke ble det napp og fisk i går og dermed ble det med stekt sopp, potetpurre og reinkjøtt til gårsdagens middag. Jeg er som vanlig oppe i sekstida, men tar det for det meste med ro. Drikker min morgenkaffe, pakker, spiser og steller etter meg. Denne dagen er jeg iveg allerede kl. 1000. Det er tidlig til meg å være og jeg går oppover Gaskkasvággi i retning nordover mot Vuomahytta. Skiltet sier 17 km, men jeg regner med den reelle gangavstanden til rundt 19 km. Oppover mot Gaskkashjokka stiger det jevnt og trutt oppover. Jeg startet på 557 moh og skal opp til 980 moh før det igjen går nedover mot Vuomajãvri. Etter et par kilometere kjenner jeg at jeg begynner å bli våt i baken. Det er da det går opp for meg hvorfor jeg «svettet» så forbannet fra livet og ned dagen før. Det var ikke svette men min «kamelpose» som var og er lekk. En liten dråpe med jevne mellomrom og buksebaken blir våt. Heldigvis har jeg bl.a. Lynlim i mitt reparasjonssett. Lekkasjen blir lukket, vann fylt på på nytt og jeg kan fortsette uten «svetting» fra nå av.</p>
<p style="margin-bottom: 0cm">&nbsp;</p>
<p style="margin-bottom: 0cm">Opp mot toppen av Gaskkasvãggi treffer jeg først på to østerrikere, deretter et tysk og til slutt far og sønn fra Israel. Jeg tar en pause sammen med de to siste. Vi prater om løst og fast, men mest naturopplevelser. Jeg blir spandert på en varm kopp te og israelerne får smake reinkjøtt fra Arctic Rein og Vilt.</p>
<p style="margin-bottom: 0cm">&nbsp;</p>
<p style="margin-bottom: 0cm">Passerer vannskillet ved Jierdni. Opp hit og nedover mot Nuolimus har det vært og er mye stein og ur over flere kilometere. Det første glimtet av elvesystemet nedover mot Vuormajãvri dukker opp og håpet for matauke stiger. Hele veien i dette området er det nå lett og fint å gå. Framme ved Vuomahyttene ser jeg en naken arm komme ut av et vindu som åpnes. Her må det være folk selv om klokken bare er skikkelig tre på ettermiddagen. Framme ved hytta kommer tre unge vakre piker ut. De går litt til sides for hytta hvor to av dem hjelper den tredje med å vaske et langt lyst hår. På hytta var det alt fem personer og jeg tenker først å ta i buk den andre hytta, men blir anbefalt å ta inn sammen med de fem. 14 nederlandske ungdommer er på vei og vil nok fylle skikkelig opp den tomme. Før kvelden var omme blervi alt i alt 11 stk. I vår hytte, 14 i den andre oget engelsk par i telt. Av disse 27 menneskene er vi kun tre nordmenn.</p>
<p style="margin-bottom: 0cm">&nbsp;</p>
<p style="margin-bottom: 0cm">Vuomajãvri er et røyevann, i morgen er det søndag og derfor passer det ekstra bra og ta helligdagen her ved vatnet. Både i kveld og i morgen vil jeg prøve røyefisket. Ønsk meg lykke til.</p>
