---
title: Golvertun/Harvasstua - Rotvatnet
date: 2008-07-11 15:13:22
---

Tor B. Kjører meg opp til Harvasstua og jeg er i gang igjen. En lat dag på Golvertun har gjort underverker med både kropp og sjel.

Nå er jeg i starten på den merkede delen av <a href="http://www.nordlandsruta.no/">Nordlandsruta</a> og kommer stort sett til å følge den videre. Merket rute eller ikke, kart og kompass er allikevel et must. Kartet henger alltid på brystet og kompasset med utstukket kurs klart i en sikret lomme. Stien oppover mot Daningen er god, nesten for god og jeg følger den litt for langt. Jeg skulle ha brutt av tidligere og gått fjellryggen fram til brua mellom Daningen og Bliehrekke. I stedet ble det kjerr å brøyte seg gjennom i liene langs Daningen. Bruker sikkert en halv time ekstra på feil veivalg, men vel over hengebrua er det videre greit å gå. Et åpent fint fjellandskap og en godt merket sti. Litt opp og ned, alt er som det skal være. <img src="http://www.flickr.com/photos/gisle/2713502758/" height="20" width="20" /> Elva ut fra Rorvatnet var lita, snøsmeltinga er for det meste ferdig. Ved snøsmelting og flom kan denne elva være krevende å krysse, men akkurat nå var det bare å gå rett over. Jeg hadde fått opplyse om åpen hytte ved Rotvatnet, men nå var den låst. I og med jeg først startet i ettida var det meningen å overnatte her ved vannet. Det ble telting på en bra plass på østsiden litt opp fra vannet, sånn ca. midtveis. Jeg prøvde noen kast med stang of spinner. Dessverre negativt og det ble ertersuppe og tørket reinkjøtt til kveldsmiddagen min.
