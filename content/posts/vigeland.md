---
title: Vigeland
date: 2007-06-05 11:58:06
---

Turen fra Lindesnes gikk greit. Første natten teltet  vi i Susvig ved den gamle Postvei ca. 4 km fra fyret. Neste dag var planen å komme noen kilometer nord om Vigeland, men desverre Najax fikk problem med venstre framfot og begynte å halte. Vi hadde da 1 km igjen til Vigeland. Fikk haik inn og planla telting på plenen ved bensinstassjonen. Der kom jeg i prat med Espen og ble tilbudt telting i hans hage. Her sitter vi da og Najax er fortsatt ikke bra. Det blir nok en tur til Mandal og veterinær. Jeg har alltids med smertestillende til hund, men syns ikke jeg uten videre kan begynne med en slik medikanering. Første etappe til Ljosland blir nok noe forsinket. Selv har jeg det helt utmerket. Det vanket både kaffe og en trivelig prat med en nydelig ung dame og hennes to år gamle sønn på morgenen. Nå er det bare å vente på skyss til Mandal og veterinærbesøk. Jeg håper inderlig det ikke er noe alvorlig feil med foten til Najax. Jeg hilser på det varmeste til alle som besøker meg på min hjemmeside.

<img src="/uploads/2007/06/05062007024-440.jpg" alt="Najax ved teltet" />
