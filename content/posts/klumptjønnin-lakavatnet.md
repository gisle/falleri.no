---
title: Klumptjønnin - Lakavatnet
date: 2008-06-22 12:13:55
---

Trøndelag fornekter seg ikke, det er mye myr og en del kjerr hele veien. I tillegg er myrene våte etter mye regn. Bortsett fra dette er terrenget slakt og kunne vært lettgått hadde det ikke vært for lange strekninger med våt myr. Det er ingen store høydeforskjeller av betydning. Jeg har en blanding av sol og regn underveis. De siste par timene før Lakavatnet skinner solen og jeg kommer tørr og fin fram.

Leter litt og finner en absolutt brukbar teltplass. På tross av mye myr rundt teltplassen er det noe kjølig og vindfullt. Dette gjør sitt til at hverken jeg eller Najax plages av mygg. Her oppe ved Lakavatnet på 555 moh hadde et svanepar slått seg til. Et majestetisk syn inne i fjellet. I kveld båser det friskt fra nordvest. Det er kaldt og jeg kryper i posen og lar fiskestanga hvile denne første kvelden inne i fjellet.
