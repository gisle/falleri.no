---
title: Lakavatnet - Gaundalen fjellgård
date: 2008-06-23 12:18:29
---

Jeg hadde opprinnelig planlagt å bli et ekstra døgn ved Lakavatnet, men tidlig i femtida om morgenen kom det kraftig søraustlig vind og regn.  Jeg ble i teltet og ventet han av. Ved ni-tida ble været noe bedre. Jeg kokte min havregrøt, pakket og brøt leiren med retning for Gaundalen fjellgård. Etter ennå mere våte myrer, kryssing av elver og ennå mere regn var jeg framme ved gården i sekstida, søkke blaut. Der på gården ble det husvære, tørkerom, store mengder med stekt flesk og egg og til slutt kaffe og bøtkake.

Akkurat nå når jeg sitter og kladder for hjemmesiden laver regnet ned og det blåser ganske mye. Deilig på en dag som denne og være inne i hus, godt og varmt. Jeg savner sant og si ikke teltet akkurat nå.

PS! Bjørn store havregryn er forresten rett og slett en flause. Jeg har alltid vært meget glad i havregrøt. Det var også grunnen til at jeg satset på dette produktet som frokost i min planlegging. Det jeg nå ser til min fortvilelse er at Vaksdal Mølle må ha lagt ned sin produksjon. Merkenavnet Bjørn er vel dermed solgt til AXA, Cerela Foods. Produktet smaker nå rett og slett pyton og jeg greier med nød og neppe å tvinge grøten i meg. Jeg vet rett og slette ikke hvordan jeg skal løse dette problemet for resten av turen.
