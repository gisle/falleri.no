---
title: Sivertgården - Ingetjørna
date: 2008-07-15 22:15:22
---

Etter en god dag, en deilig fredfull natt og en herlig formiddag på Sivertgården planlegger jeg for to korte og lette etapper med telting og fiske. I dag er målet Ingetjørna, hele 5 km å gå fra  fra Sivertgården. Kort og greit. Jeg vandrer først stien vestover mot Varntresk, dreier østover ved Møllebekken i retning mot Storbekktjørna og Ingetjørna. Strake veien langs Kilvassaksla på en gammel, delvis rødmerket, men god sti. Etter mindre enn 2 timer er det ennå tidlig ettermiddag når slår jeg opp teltet på en høyde like ved tjønna. Jeg monterer fiskestanga og tar en tur rundt vatnet. Dessverre, ikke et napp i Ingetjørna. Heller ingen fiskelykke i Storbekktjørna som jeg besøker neste morgen. Uansett har jeg  en behagelig og avslappende dag, akkurat som planlagt. Ikke noe stress, bare meg i fred med naturen og alt liv som pulserer rundt meg.
