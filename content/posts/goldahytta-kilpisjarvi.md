---
title: Goldahytta – Kilpisjärvi
date: 2008-08-31 18:04:30
---

<meta http-equiv="CONTENT-TYPE" content="text/html; charset=utf-8" /> 	<title></title> 	<meta name="GENERATOR" content="OpenOffice.org 2.4  (Unix)" />

<style type="text/css"> 	<!-- 		@page { size: 21cm 29.7cm; margin: 2cm } 		P { margin-bottom: 0.21cm } 	--> 	</style>
<p style="margin-bottom: 0cm">Rim på bakken med klarvær og sol. Termometeret vist en minimumstemperatur i løpet av natten på 3,4 minusgrader. Men i dag er det stille og som sagt sola skinner. Her på Golda har forresten Troms Turlag lagt alt til rette også for oss hundeeiere. Det står i boka at det er en forsøksordning. Hvorfor forstår jeg ikke riktig og det er bare å håpe at TT tar til vett og legger til rette på alle sine hytter både for folk med og uten hund. Fra Golda planlegger jeg å og rett østlig til stien oppunder Iso-Malla for så å følge denne fram til sørenden av Siilajävri. Derfra blir det veien fram til hotellet ved Tsahkalluokta. Der blir det overnatting, oppdatering av bloggen og en bedre middag. Slik været er nå og hvor vinteren nærmer seg bryter jeg av for i år her ved Kilpisjävri. Starter opp igjen den siste uka av juli til neste år og tar de siste 25 dagene fram til Nordkapp.</p>
<p style="margin-bottom: 0cm">&nbsp;</p>
<p style="margin-bottom: 0cm">Nå når jeg forlater Goldahytta råder en finsk dame meg til å følge stien ned til Treriksrøysa. Et reingjerde langs grensen kan være vanskelig å komme forbi der jeg hadde planlagt kryssing. Stien er ellers grei å gå med en slak stigningopp til toppen av skaret. Her inne er fjellet en del av nasjonalparken Mallan og jeg treffer på en god del turgåere. Men alle er finner og det blr bare så som så med praten. Mest bare en hilsen til god dag.</p>
<p style="margin-bottom: 0cm">&nbsp;</p>
<p style="margin-bottom: 0cm">Framme på hotellet blir det innsjekking og en kald øl. Deretter dusj og tid for middag. Både hotellet og ikke minst rommet mitt virker ganske nedslitt. Maten derimot er topp og over alle forventninger og tyder på en kjøkkensjef eller kokk som kan sitt fag. Jeg har fått selskap av en annen turgåer, Mika Rantala fra Helsingfors. Han er en riktig trivelig kar og vi prater sammen på engelsk både over maten og til en par øl. Mika er politi av yrke og har tydeligvis vært en del over i Norge i forbindelse med jobben. Sine norske kolleger kom han tydeligvis godt overens med. Svenske kolleger har han vist et mer reservert forhold til. Som en avslutning på middagen og praten anbefaler jeg Mika den nordnorske naturen og DNTs hyttenett i nord. I morgen kommer jeg til å ta bussen fra Kilpisjärvi til Tromsø og deretter <a href="http://www.hurtigruten.com/no/default.aspx?side_id=376">Hurtigruta til Nesna</a>. Vi møtes til neste år i siste uka av juli. Da står Finnmarksvidda og deretter Nordkapp for tur.</p>
