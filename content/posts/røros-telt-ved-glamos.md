---
title: Røros - Telt ved Glåmos
date: 2007-08-15 22:16:00
---

Etter en god frokost hos Ellen på Frøyas Hus og etter også fått gjort unna de siste gjøremålene la jeg i veg fra Røros mot Glåmos. Gikk den gamle seterveien øst om Enasvola og Fjellkjerka. På høydene oppover fikk jeg en fantastisk utsikt utover Røros og de gamle gruveanleggene. Det blåste kraftig fra sørvest og først nede i skogsbeltet og ved de første setrene ble litt ly. Det så ellers ut for at det var slutt med vanlig seterdrift i dette området. De fleste setrene bar preg av, enten å være tatt til fritidsboliger eller at de rett og slett var i forfall. En eller to ble muligens brukt til alternativ drift. Nede på hovedveien mot Glåmos gikk jeg ytterligere gode to kilometer. Ved en gård spurte jeg meg for etter teltplass. Ble av bonden anbefalt å ta en sidevei litt lengre ramme. Bare skreve over en sperrebom og slå opp teltet på noen lyng- og furukledte sandmoer i området. Det ble en fin kveld ved teltet. "Middagen" kokt og spist, kaffen ferdig akkurat før det vanlige kveldsregnet kom. Det var bare å lukke teltet, drikke kaffen og ta kvelden.
