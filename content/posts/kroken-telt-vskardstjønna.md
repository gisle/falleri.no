---
title: Kroken - Telt v/Skardstjønna
date: 2007-08-11 10:14:33
---

Dette ble en dag hvor hele etappen kun gikk på vei. For det meste på gruslagte bygdeveier bortsett fra noen ganske få, kanskje så mye som 6 km på E3. Stort mer er det egentlig ikke å si om denne dagen. Ikke møtte jeg andre mennesker og bortsett fra på E3 var det bare et par biler som passerte meg. Jeg passerte Lonsjøen, helt sivbevokst og knapt mulig å komme til uten med båt. Framme ved Skardstjønna var jeg dyvåt etter å ha gått i regn det meste av dagen. Dette tjønna var også helt sivbevokst og vanskelig å komme til. Teltplassen jeg fant var derimot helt fin og skrånet lett til tre sider slik at regnvannet rant bort fra teltet. Kvelden og natten ble heller fuktig og det var bare å bli i teltet til langt ut på neste dag.
