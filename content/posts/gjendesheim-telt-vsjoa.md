---
title: Gjendesheim - Telt v/Sjoa
date: 2007-07-20 15:10:57
---

Et lite paradoks, etter gårdagens vidreverdigheter legger jeg om ruta og går direkte ut på veien fra Gjendesheim. Velger hard asfalt rett og slett for å få hvile for slitte bein og muskler etter gårdagens lange og tøffe fjellvandring. Med MBT-skoa på føttene og fjellskoa, liggeunderlaget og fiskestanga hengende utenpå på sekken er det litt av en pakning å se til. Veien er OK om enn noe mer kjedelig enn den opprinnelige traseen fra Gjendesheim opp mot Vestfjellet, forbi Bessvatnet, til Russvatnet og ned Russdalen. Først nå var det meningen å komme ut på vei 51. I stedet ble det strake veien til jeg teltet rundt 3 km sør om Hindsæter Fjellhotell. Kvelden var en ren nytelse, varmt vær, solskinn og ikke en dråpe regn. Den første riktige sommerkvelden på lenge.

Fra en vandring etter asfaltert riksveg er det ikke det store å berette. Derimot vil jeg berømme bilistene. I de langt fleste tilfellene meget hensynsfulle og de fleste slakket opp og om nødvendig stoppet helt opp for å la motgående trafikk passere. Vil du vite mer om Jotunheimen foreslår jeg hjemmesiden <a href="http://www.etojm.com/Norsk/Turer/Jotunheimenogvaldres/jotunheimen.htm">www.etojm.com</a>.
