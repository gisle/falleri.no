---
title: Nordli - Kvelibua
date: 2008-06-30 09:51:55
---

I dag ble det en kort etappe. Derimot traff jeg på mange hyggelige folk. Det som skjer er at Najax må ha fått i seg noe nede på Nordli. I hvert fall startet både han og jeg friskt iveg. Men bare etter to til tre kilometer etter veikrysset mot Røyrvik ble hunden slappere og slappere. Jeg måtte bare sette meg ned med Najax. Heldigvis får jeg stoppet en bil med to hyggelige damer, Ann Katrin Bergli og Ingrid Bergli. De er bare hjelpsomheten selv og tar en telefon til Kvelibua og ordner det slik at Najax kan bli kjørt dit og tatt vare på. Jeg går etter og kommer fram i femtida. Der ligger Najax pent og venter. Jeg får teltplass ved butikken. Åpent toalett og dusj er det også der. Butikkeieren, Roland Aagård regner med at han neste dag vil greie å ordne bilskyss for Najax helt fram til Røyrvik. Der har <a href="http://visitborgefjell.no/index.php?side=1012&a=13">Limingen Gjestegård</a> sagt ja til å ta i mot hunden. Det blir å spise, få opp teltet og sove der om natta.
