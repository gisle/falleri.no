---
title: Kringlevatn - Storsteinen turisthytte
date: 2007-06-21 15:59:40
---

Fra Kringlevatn fram til kryssing av elva i Breidalen var det et lett og fint terreng. Vading over elva gikk greit tross mye vann. Uten skikkelige sko og gamasjer på hadde jeg fått store problemer. Barbeint ville det vært direkte uansvarlig å lagt over elva. Strømmen var sterkere her enn i Ljosåni. Fra nå av og fram til Skorpeskaret gikk det omentrent bare på snø. Snøen bar godt og trugene hang bare på sekken som ekstra ballast. Forbi Bjupatjørn var det en del bratte skavler jeg måtte ta omveier forbi, tildels skikkelig bratte. Gåingen på snøfonner med tildels bratte heng har tatt sin tid og gitt støle muskler. Nå er det like før jeg når Storsteinen turisthytte. Elva over til hytta er ganske stri med rimelig stor vannføring. Gamasjene må på igjen.

<a href="http://www.flickr.com/photos/gisle/693306393/"><img src="http://farm2.static.flickr.com/1305/693306393_f42ac39c7a.jpg" width="440" height="330" alt="Vadet over elva i Breidalen" /></a>
