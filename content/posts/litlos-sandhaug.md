---
title: Litlos - Sandhaug
date: 2007-07-04 12:27:40
---

En dag med skikkelig regn og vinden rett imot. Alt i alt ikke så verst her inne på Hardangervidda når jeg får høre at det har vært storflom med stengte veier og ødelagte avlinger lengere øst og sør i landet. Her inne i fjellet har regnet de siste dagene tæret hardt på snøen. Forleden gikk jeg sammen med Berit og Ruth på forholdet 80% snø og 20% barmark. I dag var det motsatt. Vel nok gikk turen i dag i et mye lettere landskap med mye mindre snø totalt enn forrige dagers etapper. I dag alene fra Litlos, vinden imot fra nordøst og et kraftig regn. Etter kort tid er jeg våt som ei <a href="http://no.wikipedia.org/wiki/Skj%C3%A6re">skjur</a> og tildels kald. Men som tidligere sagt landskapet var lettere, også å gå i. Ganske flatt, bare med små høydeforskjeller. Ennå lå et så pass tjukke snøfonner at bekker og elver kunne gås på snøbruer. Ingen tåke, godt merket, det var bare å gå på i skitværet. Brukte 8½ time på de 22-24 kilometrene fram til Sandhaug turisthytte. Med to hvilepauser og en 20-25 minutter lunchpause gikk jeg stort sett etter tida oppgitt av DNT.

På <a href="http://www.sandhaugturisthytte.no/">Sandhaug</a> blir jeg møtt av et meget trivelig vertskap og en halv liter øl fra eget microbryggeri. Vann fra en boret brønn på 35 meter og brygget i fjellet. Fem, nok en gang hollendere kommer fra Tronsby. Sammen har vi en hyggelig stund ved middagsbordet. Alle kjente til Mo i Rana, men bare fra gjennomreise. Stadig vekk gode føtter og fin form. I dag hørte og så jeg forresten også to <a href="http://no.wikipedia.org/wiki/Heilo">heiloer</a>.

<a href="http://www.flickr.com/photos/gisle/827533713/"><img src="http://farm2.static.flickr.com/1226/827533713_2c7301cbca.jpg" width="440" height="330" alt="Utsikt fra soverommet på Sandhaug turisthytte" /></a>
