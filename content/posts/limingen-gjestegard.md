---
title: Limingen Gjestegård
date: 2008-07-03 10:12:31
---

<a href="http://www.flickr.com/photos/gisle/2635376737/" title="Fra Limingen Gjestegård"><img src="http://farm4.static.flickr.com/3014/2635376737_0480f09148_m.jpg" width="240" height="180" alt="Fra Limingen Gjestegård" align="right" /></a>Dagen i dag er brukt til god mat, oppdatering av bloggen og ikke minst en konsert på kvelden med den kjente svenske musikeren Kent Nilsson (piano) sammen med Lasse Hörnfäldt (saxofon) og den lokale sangeren Toril Gustavsen (sang, gitar og dikt). En fantastisk opplevelse å ta med seg inn i Børgefjell.

Vertskapet Borgny & Fritz kan jeg ikke berømme nok; blide og hyggelige. De tar godt vare både på gjest og hund. Lager nydelig og variert mat. De er bare fantastiske. <a href="http://visitborgefjell.no/index.php?side=1012&a=13">Gjestegården</a> i seg selv er meget trivelig og et topp anlegg med fine nyoppussede rom, gode senger, en stilig spisesal. I det hele tatt en absolutt positiv opplevelse og absolutt verdt ikke bare ett, men flere besøk.  Jeg er blitt tatt godt vare på, fått klærne vasket og nærmest stelt og dullet med. I det hele tatt topp service. Anbefales på det varmeste for alle "Norge på langstravere". Nå er det sent og jeg tar kvelden. I morgen bærer det inn i <a href="http://www.dirnat.no/borgefjell/">Børgefjell</a>, men først turen langsetter Namsvatnet.
