---
title: Geitrygghytta - Kongshelleren
date: 2007-07-10 21:57:41
---

Denne ruta blir spesiell og kommer til å bli vel testet av meg. I morgen tar jeg turen tur/retur <a href="http://www.geiterygghytta.com/">Geitrygghytta</a> uten eller med helt lett sekk. Glemte rett og slett GPSen igjen der i dag. Både for sikkerhetens skyld og oppdateringen av framdriften må den hentes før jeg går videre. Dagens trasse var for det meste snebar, men noe steinete. Opp fra 1200 m til passering på 1500 m og ned til Kongshelleren på 1450 m. Greie elvekryssinger med lite flom. Jeg kom fram like etter mine unge venner, Anette og Kyrre. I morgen går de videre til <a href="http://www.iungsdalen.no/">Iungsdalen</a> mens jeg får en ekstra overnatting på Geitryggen.

I tillegg til oss tre kom det en rutemerkegjeng fra Oslo og Omengs Turistforening til Geitryggen for overnatting. Et trivelig gjeng på seks personer. Av disse var to norske, tre danske og en tysker. Utlendingene begrunnet rett og slett sin deltagelse med at de gjennom årene hadde fått så mye og så fine opplevelser i de norske fjellene at de ville gi noe tilbake.
