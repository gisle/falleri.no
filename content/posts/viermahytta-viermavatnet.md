---
title: Viermahytta - Viermavatnet
date: 2008-07-06 13:19:29
---

Vi starter alle fire litt ut på dagen for å gå opp til Viermavatnet. En middels lang tur, men Viermadalen kan være dryg nok. Litt nord om Sapmanselva tar vi en lengre rast med bål og kaffe. Sola varmer, men vi har en lett bnris fra nordøst. Brisen gjør værlaget meget behagelig. Med ly for vinden når vi raster og et kjølig drag i lufta når vi går, rett og slett det perfekte turværet. Fram til Viermavatnet når vi sånn passe tidlig ut på ettermiddagen. Mens to av oss slår opp teltene går Olav Erik ned til vannet med stang, mark og dupp. Perfekt timing: omtrent samtidig med at teltene er reist og kaffen kokt kommerer fiskeren tilbake med ørret til middagsmaten. Børgefjell på sitt beste, skyfri himmel, telt ved vannet, og nydelig ørret på kok. En litt kjølig kveld etter turen opp til Viermavannet og oss alle i riktig godlage. Med ly for vinden og en varmende kveldssol til maten blir dagen perfekt. Starten inn i Store Bøegefjellet kunne ikke vært bedre timet.
