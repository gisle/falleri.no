---
title: Åseral
date: 2007-06-12 19:59:40
---

I går nådde jeg som sagt Konsmo. Der tok jeg en lang og god siesta på den lokale badeplassen. Plassen ligger ved Ytre Øydavannet. Der var jeg framme litt over kl. 2115. Underveis var bedt inn på litt kaldt å drikke. Du har vel tid til en 5 minutters stopp ble det sagt. Selvsagt, men 5 minutter ble til en halv time og en skikkelig hyggelig prat.

Teltet ble som sagt reist ved Ytre Øydnavannet og der laget jeg et av mine kulinariske måltider, kokt naturris med fenalår og vann til drikke. I og med at jeg hadde lagt bak meg omkring 34 km valgte jeg å sove til jeg voknet av meg selv. Klokken ble faktisk 0800 og alt tydet på nok en varm dag. Jeg valgte derfor å bli til utpå ettermiddag før neste etappe. Du snakker om flaks. Rundt elve fikk jeg selskap på stranden av en meget trivelig ung dame, Tonje Birkeland Rafoss. Hun hadde med seg sin lille datter, Andrine sammen med en liten venn Adrian. Håper å få sendt bilder av disse fra Ljosland Fjellstove.

Etter en flott dag med bading og trivelig samvær la jeg videre på min ferd utpå ettermiddagen.  Tilbakela en 22 kilometer. Passerte Sveindal og teltet  ved bredden av Mandalsåna. Jeg er framme på Åseral og sender disse ordene fra den lokale ambulansestasjonen. Har også hatt en prat med Åserals reiselivssjef. Reiselivssjefen redigerer en lokal nettavis, <a href="http://www.moisund.com">www.moisund.com</a>. Det blir vistnokk et lite innlegg fra min tur der. Alt er vel og mine MBT-sko er en drøm å gå med på hard asfalt.

<img src='/uploads/2007/06/11062007.jpg' alt='Ytre Audnevann' />
