---
title: Hovatn turisthytte - Krossvatn turisthytte
date: 2007-06-24 16:09:52
---

Tåka ligger som en grøt kl. 7 om morgenen. En 1/2  time senere letter den og dagen ser ut til å bli klar og fin. Fra hytta går alt greit fram tll utløpet av Hovatnet. Vannføringa er på grensen til forsvarlig kryssing. Ingen isgang og med turskoa på og gode gåstaver ser jeg ikke det store problemet, bortsett fra våte sko.

Videre går det i et arktiskt og imponerende fjellandskap med snø, islagte vann, grønne bare områder, alt omkranset av fjelltopper og nuter. Sola får insektene til å yre i de grønne flekkene. Både krypende på bakken og flyvende like over. I tillegg er de første fjellblomstene i fult flor. Midt oppi det hele, trøtte bein og skuldre. Herre min skaper, kan en 70 årig kropp ha det bedre? Det er bare å bøye seg og takke. Ved Vaasdalstjørn blir det lunch. Der sikkert at maten har stor betydning å du går slik i fjellene. Ved Pøyleåa blir det vading på nytt. Våt igjen, men nå er det bare 6-7 km igjen til Krossvatnhytta og opptørking.
