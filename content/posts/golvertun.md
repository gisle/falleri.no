---
title: Golvertun
date: 2008-07-10 13:46:38
---

For oss to fjellfanter; Tor B og Gunnar (Olav Erik er dratt hjem) er dette en god dag på hytta. Det er tross alt behagelig å spise ved et bord, få servert veltillaget mat og riktig samle krefter. Hytta til Tone og Tor B ligger vakkert til på en høy elvebredd på østsiden av Susna rett overfor to sideelver. Begge to, lille Susna og Klijviejokha, drenerer ut i Susna rett ovenfor. Noe av det mest unike er at ingen av elvene er ødelagt med regulering eller på annen måte utsatt for inngrep. Alle elvene flyter fritt.

For Najax derimot ble ikke dagen like bra. Brått ser Tone at hunden halter og ikke vil trå ned på den venstre framfoten. Bedre blir han heller ikke utover dagen og det er ingen annen råd ennå ringe veterinær. Kjøring 6 mil ned til Trofors. Veterinæren Roy Anders Berg går grundig og betryggende til verks. Han konstarerer ingen brudd oppover i overarm og legg, alle små ben hele og uten brudd. Mest sannsynlig kun et skadet klofeste, men med ganske store smerter.  Smertestillende og Najex vil få skyss hjem til Mo i Rana. Jeg går videre fram til Umbukta og i mellomtiden skal Najax få hvile og ro. Hunden vil være klar for ny innsats når vi etter planen starter opp
igjen fra Umbukta i siste halvdel av måneden.
