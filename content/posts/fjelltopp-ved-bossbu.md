---
title: Fjelltopp ved Bossbu
date: 2007-06-19 21:48:25
---

Jeg sitter på en fjelltopp rett nord om Bossbu turisthytte med noe varierende kvalitet på sambandet. Det er fredelig, men stilt her inne i fjellheimen. På min tur fra Øyufsbu til Svartenut traff jeg kun på to mann, begge hollendere på tur inne i fjellheimen. Ellers er det atskillig mer stilt her enn hjemme hos oss. Det vanlige fuglelivet mangler. Jeg har hverken sett eller hørt en eneste heilo. Bekasiner, heipipelerker eller fjelljo mangler totalt. Det eneste er gjøken. Den kan jeg høre overalt.

Etter hvert som jeg arbeider meg nord og innover fjellene begynner det å bli mere snø. Trugene har jeg derimot ennå ikke hatt bruk for. På en måte er det bra, på den annen side bærer jo dem nyttesløst. At jeg mangler min bærer, Najax merkes. Sekken er rimelig tung og jeg må nok regne med noe kortere etapper enn opprinnelig planlagt. I dag tok jeg tidlig kveld både for bloggen og for å hvile ømme muskler. Dog sitter jeg på en fjelltopp høyt over hytta for å skrive. Det var oppgitt SMS-forbindelse her oppe, og jeg takker for denne opplysningen. I morgen starter jeg på en rimelig lang og ganske strabasiøs etappe mot Kringlevatn turisthytte. Skal opp over den høyeste overgangen på denne del av rutenettet. Blir det i tillegg å bruke truger er det ikke usansynlig at jeg må ta en natt i telt. Bortsett fra en del ømme muskler er alt vel. Akkurat nå litt sent på kvelden er sikkert en ti grader og varmt og godt i sola.
