---
title: Bossbu - Kringlevatn
date: 2007-06-20 15:52:36
---

I går hørtes jeg sikkert noe pesimistisk ut, men turen fra Bossbu gikk greit. 4-5 km med snø hvorav 1,5-2,9 km sammenhengende. Sekken som i går var blytung var noe helt annet i dag. Alt gikk lettere. Det var nok en mening med feilnavigeringen tidligere og den ekstra dagen det tok. En dag tidligere og dette strekket hadde vært utrolig tungt. Nå er kroppen fint restaurert. Tro om det ikke er høyere makter som har stått meg bi.

Vadet ved Ljosåni tok jeg med fjellskoa på beina. Barbeint hadde det aldri gått godt. Gode sko,lange gamasjer og turstaver, selv med vann til over knærne går kryssing støtt og problemfritt. På Kringlevatnhytta ble det til hele 9 timers søvn i natt. Herlig å våkne sikkelig utvilt.

<a href="http://www.flickr.com/photos/gisle/694211834/"><img src="http://farm2.static.flickr.com/1375/694211834_1e888974f5.jpg" width="440" height="330" alt="Vadet ved Ljosåni" /></a>
