---
title: Storstein turisthytte - Hovatn turisthytte
date: 2007-06-22 16:03:31
---

Dette ble en distansetest. Kartbladet oppgir avstanden fra Storstein til pos. 0384300 - 6575350 til 5 km. Dette strekket målte jeg med påslått GPS til i overkant 6 km, et påslag på 20%. Heretter vil jeg bruke et tillegg på fra 15-20 % alt etter terrengets beskaffenhet. GPSen brukes ellers kun til posisjonsbestemmelse ved behov.

Denne traseen jeg nå går er ganske tøff med mye opp og ned. I tillegg satt gårdagens vandring på snø godt i beina. Fonnene i oppoverbakke var i dag meget sugende og tunge. Heldigvis, fra høyden av Gyvassfjellet flater terrenget seg ut og blir ganske lettgått. Sammenlignet meg gårdagen, ganske lite snø og det som var ble gått skrått eller eller nedover. Lunchet, min standard på 1 kopp suppe, 3 Bixit, 70 gram sjokolade og en kopp te, ble inntatt på nestet mot Blåsjø.

Har fjellene tidligere vært flotte og spetakulære, hva kan da sies om det som møtte meg fra Reinsgrovtjønnane og inn til Hovatn? Et helt utrolig område. Høysommer her må være et pardis. Dersom det i tillegg er fisk i tjønnane er dette drømmeland. I dag dekket snøen over det meste og isen var ennå ikke gått på vannene. Hovatnhytta har jeg allene. På forhånd hadde jeg bestemt å ta en hviledag her. Det passet bra. Da jeg våkner om morgenen ligger tåka tjukk og det er kun 4 grader ute.

<a href="http://www.flickr.com/photos/gisle/694167130/"><img src="http://farm2.static.flickr.com/1355/694167130_9c295ae4aa.jpg" width="440" height="330" alt="Like før Hovatn" /></a>
