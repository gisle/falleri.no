---
title: Pältsa – Goldahytta
date: 2008-08-30 17:57:37
---

<meta http-equiv="CONTENT-TYPE" content="text/html; charset=utf-8" /> 	<title></title> 	<meta name="GENERATOR" content="OpenOffice.org 2.4  (Unix)" />
<style type="text/css"> 	<!-- 		@page { size: 21cm 29.7cm; margin: 2cm } 		P { margin-bottom: 0.21cm } 	--> 	</style>
<p style="margin-bottom: 0cm">Tidlig oppe til hvite fjell. Spesielt fjellet Pältsan på 1444 m varsler den kommende vinteren. Det blåser ganske kraftig fra nord og her nede ved hytta er det et iskaldt regn. Regnet går senere over til sludd og det hvite kryper lengre nedover fjellsidene. Hytteverten hadde hørt værmelding og det skulle lette noe utover dagen. Jeg tok derfor livet med ro også her på Pältsa og startet først klokken ett mot Golda. Fortsatt sludd, vinden imot, rett og slett et «jævla drittvær». Det ble nok å gå i ett og heller spise litt mens jeg gikk. Vann i «kamelbagen» og biter av tørka kjøtt i lomma passer godt til slikt vær. Stigningen opp fra Pältsa til ca. 1000 moh gikk i et fint og greit lende. God sti, først gjennom en del bjørkeskog, senere noe vier til det ble en ren fjellvidde. Det er lite med stein og ur der stien er lagt. Med andre ord, lettgått. Den først 1,5 timen var våt med til dels tett sludd og bra med vind imot. Deretter lettet det og himmelen ble stadig klarere. Etter hvert ble det noe mindre vind og sola kom fram. Fortsatt var det kaldt og det var bare å beholde vindvotter og balaklavaen på. Her inne i fjellet var det vist bare jeg, Najax og en del rein. Det var så langt ikke noe annet liv å se.</p>
<p style="margin-bottom: 0cm">&nbsp;</p>
<p style="margin-bottom: 0cm">Godt inne på fjellplatået Duoibal tar jeg av mot Treriksrøysa og nede mot den i skogsbandet kan jeg endelig lette på antrekket. Vindvotter og balaklavaen forsvinner ned i sekken, men resten av klærne må nok beholdes på. Fram mot Treriksrøysa ser jeg to personer forlate denne. Dette ble det nærmeste jeg kom andre mennesker denne dagen. Nå er jeg innskrevet i besøksprotokollen og et bra bilde ble tatt ved røysa. Tre kilometere igjen til Goldahytta. Der skal det bli godt å komme i hus, få varme i ovnen og et skikkelig måltid. Beregn 4-5 timer fra Pältsa til Golda.</p>
