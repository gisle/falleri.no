---
title: Huskyfarm Innset - Gaskashytta
date: 2008-08-22 23:03:04
---

Etter to gode dager på Huskeyfarmen er planen for denne dagen å ta seg inn til Gaskashytta.  Dagene her på Huskyfarmen har vært ganske spesielle og meget avslappende. Mest spesielt ble det nok for Najax. Det ble utebur for han sammen med 70 andre hunder. Menge seg med huskyene fikk han nok ikke, men buret til Najax var kloss inn på resten av hundene. To ulekor i døgnet der samtlige 70 huskys deltok må da ha virket inn selv på en Golden Retrivier.

15. desember starter sledesesongen opp for Huskyfarmen. Mitt største ønske for livet er nå å få anledning til et par uker her oppe. Aller helst fra siste del av februar til midten av mars.  Ta en titt på hjemmesiden til  <a href="http://huskyfarm.de/">Huskeyfarm Innset</a> og se hva de har å by på. Til min kone og mine barn og barnebarn: Her fikk dere ideen til gaven for min 72 års fødseldag.

Fra Altevatnet rett opp av Innset tuslet jeg i behagelig tempo inn til Gaskashytta. Det var mye og passe moden blåbær underveis. Det ble derfor til flere pauser, av med sekken for så å gasse seg med masser av deilige bær. Vitamintilskudd, oksydanter og jern. Bare rene skjære sunnheten og i tillegg skikkelig godt.

Akkurat som tidligere traff jeg på andre fjellvandrere på tur fra Kilpisjávre til Abisko. Denne gangen et sveitiskt par og et ungt finsk/tyskt par. Sveitserene kom fra Gaskashtta. Tyskerne hadde teltet litt lengere oppe i Gaskkasvággi. På Gaskas er det to hytter, en ny og en gammel. Begge merket med "Hund uønsket". Jeg velger å overse dette og tar inn på gammelhytta. Najax kommer selvsagt ikke inn på soveromsdelen.

Elva som renner like forbi har navnet Fiskløyselva på norsk. Uansett tar jeg i kveld en tur nedover mot Altevatnet og prøver med stang og spinner. Er lykken god blir det ørret eller røyr sammen med nyplukket sopp til kvelds. Det blåser nå en frisk bris fra nordvest og temperaturen kl 1830 er 10°C.
