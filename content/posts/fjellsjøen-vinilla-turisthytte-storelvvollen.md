---
title: Fjellsjøen - Vinilla Turisthytte, Storelvvollen
date: 2007-08-18 09:06:22
---

Fortsatt ufyselig og kalt, og som sagt, ikke vær til en dag ved vannet. Jeg var forsatt ikke i slag og bestemte meg å gå ned til <a href="http://www.svt.ntnu.no/psy/Bjarne.Fjeldsenden/Billeder/Vinilla/InfoBilleder25062003.html">Vinilla Turisthytte</a> og benytte meg av tilbudet om overnatting i hus. Det er forholdsvis kort vei fra Fjellsjøen og ned til Storelvvollen hvor hytta ligger. Jeg orienterte helt riktig og kom rett ned på Vinilla. Like før jeg har tatt meg inn svinger en bil opp på tunet og der kommer Turid Hørsdal, eier og vertinne på Vinilla. Et hyggelig gjentreff og etter middag blir kvelden ekstra trivelig. Kaffekjelen settes på og jeg får historien til stedet.

<blockquote>Bonden på Storelvvollen seter bygde huset i 1880-åra da de første turistene tok til å komme. Siden ble stedet gradvis påbygd og utvidet til dagens størrelse. I første etasje, kjøkken, to stuer og et kammers. I andre, forgang, korridor og åtte eller ti separate soverom. God plass til sikkert et tyvetalls mennesker. Etter som årene gikk fant besøkende og turister andre veier og i 25 år sto stedet ubrukt og til forfall. For fem år siden kom Turid tilfeldig forbi, tittet inn et vindu og forelsket seg spontant i stedet.  Hun og mannen, Bjarne Fjellsenden fikk kjøpt stedet og satte i gang restaureringen. Ved hjelp av en innleid byggmester, eget arbeid og dugnad fra venner og bekjente tok det bare tre måneder med hardt arbeid og det grøvste var gjort. Siden 2002 har stedet vært gjenåpnet og i drift i sommermånedene.</blockquote>

En del detaljer gjenstår, men stedet er alt meget trivelig og malerisk. Litt skjevt og skakt, gamle tømmervegger med glød, vel avstemte farger. Absolutt et sted og omgivelser verdt å besøke. I morgen går turen videre mot Vekterhaugen. Muligens med en telting underveis.
