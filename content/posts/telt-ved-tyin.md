---
title: Telt ved Tyin
date: 2007-07-16 20:55:31
---

Fra Tyinkrysset og innover mot Fondsbu blir det å gå på vei. Først 5-6 km på asfalt og deretter grusvei langsetter vei 252. Bakkene opp fra Tyinkrysset er ganske seige med jevn stigning over 5-6 km. Tyinkrysset fjellstua var mitt depot for etappe 5. Med ny proviant og  fjellskoa hengende på sekken ble det 26 kg på ryggen. Heldigvis, fra Ljosland var mine MBT-sko kommet. Uten disse på føttene hadde jeg knapt kommet opp bakkene uten meget såre ben. Fjellsko, tung sekk og asfalt hører i hvert fall ikke sammen. Men det var først utpå ettermiddagen at jeg kom meg ut på veien. Oppdatering av bloggen, svar til de som besøker meg på denne, lån av fjellstuas PC og overføring av bilder tar sin tid. Klokka ni satte jeg telt ved vannet Tyin omtrent midtveis melleom Tyinkrysset og Fondsbu.

Det er en ting jeg ikke kan la være å nevne; tåballen bak venstre stortå var begynt å bli hard og øm. Den var så pass plagsom at jeg spurte etter fotbehandler på Tyinkrysset, men forgjeves. Tro det eller ei, etter 24 km på grus og asfalt med MBT-sko på beina er føttene perfekte og har leget seg selv. Egentlig helt usansynlig, men sant. En stor takk til Swiss Masai.

Det småregnet så smått da jeg la meg om kvelden og prognosene for neste dag var heller ikke de beste.
