---
title: Mosøl turisthytte - Bleskestadmoen turisthytte
date: 2007-06-26 17:41:00
---

En grei tur på rundt 15 km og anslått til 5 timer. Jeg brukte 7 timer inklusiv lunch og diverse fotografering. Traff forresten et par fra Fredrikstad som var der på dagstur.  Et varierende og spetaktulært landskap med flere gamle setergrender langs elva Gaukstølåa. De første kilometrene var også denne elva helt tørrlagt, men etter en inntaksdam rant den i fordums prakt. Grønt og praktfullt hele veien. I vannskillet ned mot Bleskestadmoen blir det mer dramatiskt. Elva ned har skåret seg en djup og spennede canyon, Valajuv. Stien ned slynger seg dels på kanten av stupet og flater etterhvert ut i flotte bjørkelier og sletter.

Bleskestadsmoen ligger på en svær flat slette på 730 meter og består av 2 hytter. Den minste av disse er en nyrestaurert perle. Bygget i 1891 og var STFs første turisthytte. Pietetsfullt restaurert i 2001 med støtte fra Thons stiftelse og Kulturdepartementet. Her på  Bleskestadmoen tok jeg fram stanga for å prøve fiskelykken. Det ble ingen fisk, men neste dag lå tåka tjukk som en graut. Ikke snakk om å gå videre med slik en sikt. I stedet brukte jeg dagen til stell og oppshining av hytta. Den var litt smårotede og ikke helt prober. På ettermiddagen fikk jeg besøk av to forskere fra Landbrukshøgskolen på Ås. Jeg ba dem inn på opptørking, varmt hus og kaffe. Til gjengjeld fikk jeg en god innføring i det prosjektet de var involvert i: måling av skogens tilvekst etter at beitetrykket er gått ned og klimaendringens virkning på skoggrensa. Den som vil vite mer får sikkert det ved henvendelse til Landbrukshøgskolen.

<a href="http://www.flickr.com/photos/gisle/693304227/"><img src="http://farm2.static.flickr.com/1088/693304227_cc75bd8960.jpg" width="440" height="330" alt="På vei mot Bleskestadmoen" /></a>
